---
id: 7
title: 'Maatwerk als Pannenkoek'
description: 'Zomaar met een term gooien zonder uitleg? Daar doen wij niet aan bij Bytecode. Ontdek hier waarom maatwerk zó van belang is!'
keywords: 'maatwerk'
posted_on: '1 november 2019'
slug: 'maatwerk'
article_image_url: 'maatwerk-als-pannenkoek.jpeg'
author_name: 'Robin van Zeelst'
author_role: 'Online Marketer'
author_image_url: 'robin.jpeg'
catergory_name: 'Maatwerk'
category_slug: 'maatwerk'
reading_time: 3
article_intro: 'Recentelijk stelde ik de vraag wat het maatwerk dat wij leveren precies inhoudt. Maatwerk is natuurlijk geen begrip met één precieze betekenis. Het is zowel een ervaring als een gedachte-uiting die wij in kaart brengen, via bijvoorbeeld een website. Onze websites en apps zijn een podium waarmee wij onze kwaliteit kunnen laten zien naar de buitenwereld. We streven ernaar onze ambities na te jagen en delen deze gedachte ook graag met jullie. Dit klinkt natuurlijk allemaal wel héél cheesy. En nu hoor ik je zeggen, gaan jullie mij nog vertellen wat maatwerk is?'
---

import Image from './Image'

## Duurzaamheid
Maatwerk is een vorm van duurzaamheid die de meeste mensen waarschijnlijk niet kennen. In dit geval heeft het niks met het milieu te maken, maar met duurzaamheid van jouw platform op de lange termijn. Voor ons houdt duurzaamheid in: code die op de lange termijn gebruikt kan worden, en waar makkelijk verdere ontwikkelingen op doorgevoerd kunnen worden. Aangezien wij geen template gebruiken maar het volledig vanaf nul ontwerpen, geeft dit een unicum voor jou op de markt. Een volledig eigen website waarbij jij het gevoel van controle behoudt. Niks is meer onmogelijk, en de groei die jullie maken wordt direct vertaald naar je website. Templates die ontwikkelingen binnen bedrijven beperken, daar hebben onze klanten geen last van.

Om dit concept te verduidelijken, vergelijken we een template met een kant-en-klare pannenkoek van de supermarkt. Er is al een basis gemaakt, en jij, als consument, kan er dan voor kiezen om hem in de pan of in de magnetron op te warmen. Verder kan je er voor kiezen of je er stroop of poedersuiker op doet, of misschien wel allebei. Als je zin hebt in een spekpannenkoek, moet je de spek apart bakken en de stukjes er los op leggen. Het gevaar hierbij is dat wanneer je een hap probeert te nemen, alle stukjes eruit vallen. Dit kan complicaties opleveren. En wat nou als je een koemelk allergie hebt?

Wij zorgen ervoor het je het recept helemaal zelf kunt bedenken en maken. Hierdoor zal het proces soepeltjes verlopen en aan al jouw behoeftes voldoen. Hiernaast is het proces gericht op de toekomst. Als er een nieuw ingrediënt komt waar je behoefte aan hebt, dan is toevoegen altijd mogelijk.

## Functionaliteit
Mijn doel is niet om templates in een slecht daglicht te zetten. In sommige situaties kan het juist ook gemak met zich meebrengen. Echter zorgen templates voor minder stabiliteit, en maken ze het testen lastig. Je kunt het achterliggende systeem van een template vergelijken met een zwarte doos. Het zal je heel veel tijd kosten om te begrijpen hoe het in elkaar is gezet, waardoor het opsporen van complicaties lastig kan zijn. Wanneer wij een maatwerkoplossing verzorgen, kennen wij het systeem door en door, waardoor alles goed op elkaar aan zal sluiten. Wanneer er een bug opduikt, lossen wij dit zo voor je op.

Daarnaast bevat een template een vooraf bepaald aantal functionaliteiten waarvan je er misschien maar een paar zal gebruiken. Hierdoor zal het resultaat een gefragmenteerd zooitje worden, waardoor het slecht zal presteren. In het maatwerk dat wij leveren, worden alleen functionaliteiten verwerkt die onze klanten willen en ook daadwerkelijk zullen gebruiken. Dit zal naast prestatieverbetering ook zorgen voor een betere aansluiting.
