---
id: 5
title: 'Vlieg naar de cloud in 5 stappen'
description: 'Veilig en Flexibel werken? Met deze tips zullen wij jou in vijf stappen helpen, voor een soepele overgang naar de cloud. Enjoy the flight!'
keywords: 'Cloud computing betekenis'
subtitle: ''
posted_on: '18-09-2019'
slug: 'cloud-computing-betekenis'
article_image_url: 'in-5-stappen-naar-de-cloud.jpeg'
summary:
    'Veilig en Flexibel werken? Met deze tips zullen wij jou in vijf stappen helpen, voor een soepele overgang naar de cloud. Enjoy the flight!'
author_name: 'Thomas Bodlaender'
author_role: ''
author_image_url: 'thomas.jpeg'
catergory_name: 'Cloud computing'
category_slug: 'Cloud-computing'
reading_time: 12
---
import Image from './Image'

Onmisbaar of een hype?
----------------------------------------------

Nederlandse bedrijven vliegen de laatste tijd in rap tempo naar de cloud. Cijfers van Microsoft laten zien dat zeker 35% van de bedrijven bezig is met cloud computing. Voordat we tips geven om dit proces te structureren en te vergemakkelijken, staan we stil bij de betekenis van het begrip en bij de vraag of een overstap naar de cloud wel echt nodig is.

Wat is *cloud computing* precies? Bij *cloud computing* vormen computers een netwerk om bronnen beschikbaar te stellen. Om het iets simpeler te maken: wanneer een rekensom te ingewikkeld is voor je computer, kun je deze naar de cloud sturen. Hier lossen krachtigere computers de rekensom op, waarna ze het antwoord weer terugsturen. Dit werkt hetzelfde met bestanden beschikbaar stellen aan de cloud. Hierdoor hoef je zelf geen software of hardware meer aan te schaffen; je bestanden vind je simpelweg in de cloud. De [voordelen](https://www.axoft.nl/3-essentiele-redenen-om-over-te-stappen-naar-de-cloud/) hiervan zijn samen te vatten in twee woorden: **flexibiliteit** en **veiligheid**.

#### Flexibiliteit
Wanneer je de overstap naar de cloud maakt, zijn je bestanden overal beschikbaar. Na de overgang heb je zelfs op een bankje in het winkelcentrum toegang tot je werkbestanden, kun je makkelijk (gedeelde) bestanden van collega's inzien en heb je altijd de recentste versie van een bestand. Dit zorgt voor flexibiliteit voor werknemers, die hierdoor overal kunnen werken en bestanden kunnen inzien. Hierdoor wordt werken veel productiever.  Je zal geen mailtjes meer hoeven sturen met in de bijlage "Versie 21 van project ABC," en je hoeft geen bestanden meer op je eigen laptop over te zetten. Alle bestanden zijn centraal toegankelijk.

#### Veiligheid
Het tweede voordeel van cloud computing is veiligheid. Een cruciaal uitgangspunt van de cloud is veiligheid van de bestanden. Hier worden dan ook hoge eisen aan verbonden. De laatste jaren hebben de meeste cloud bedrijven  veel geïnvesteerd in veiligheid. Cloud computing is daardoor tegenwoordiger veiliger dan traditionele ICT-infrastructuur, mede door het gebruik van AI in beveiliging. Deze AI elimineert kwetsbaarheden, waardoor hij zelf slimmer wordt. De cloud wordt daardoor steeds veiliger.  Daarnaast kun je ervoor kiezen om bepaalde delen wel/niet naar de cloud over te brengen. Het is dus geen alles-of-niets situatie. De verdere invulling van cloud computing lees je in onze vijf tips voor de overgang naar de cloud.

<Image src={"in-5-stappen-naar-de-cloud-1.jpeg"} alt={"cloud computing"} />

## 1. Evalueer de situatie: hoe staat het er nu voor en waar willen we naartoe?
Voordat je halsoverkop begint met de overgang naar de cloud, zul je de huidige situatie moeten evalueren. Wat zijn je wensen? Daarvoor moet je weten welke applicaties je personeel gebruikt en welke daarvan verouderd zijn. Ook zul je moeten kijken welke kennis er momenteel in huis is, bijvoorbeeld bij je IT-personeel. Ook belangrijk is de mening van je personeel, zij zullen ten slotte dagelijks met het nieuwe systeem moeten werken. Daarom is het belangrijk om cloud computing een onderwerp op de agenda te maken en hier vaak over te praten met collega's. Ten slotte zul je moeten kunnen formuleren waarom je wil overstappen naar de cloud en voor welke problemen de cloud een oplossing kan bieden.

Wanneer je inzicht in de huidige en de wenselijke situatie hebt gecreëerd, kun je een helder plan met betrekking tot de cloud maken. Bedenk hierbij dat het niet alles of niets is: je kunt eenvoudig kiezen welke applicaties en processen wel of niet naar de cloud worden geconverteerd. De cloud is geen doel opzich, maar slechts een middel om meer voordeel te behalen.

## 2. Kies de juiste cloudprovider: prijs, beleid, structuur en beoordelingen
Tegenwoordig zijn er veel spelers in de cloudmarkt. Door dit ruime aanbod kan de [keuze](https://www.previder.com/nl/over-previder/actueel/blogs/art/3529/in-6-stappen-naar-de-cloud) voor een cloudprovider soms een ingewikkeld proces worden. Daarom zie je hier een aantal dingen waar jij op kunt letten bij deze keuze.

**De locatie van het datacenter**
Misschien komt dit niet zo een-twee in je op wanneer je denkt aan datacenters, maar de geografische locatie van deze centra is heel belangrijk. De locatie bepaalt namelijk welke wetten van toepassing zijn op  de verwerking en/of opslag van data. Zowel omtrent veiligheid als privacy. De EU speelt hier ook een grote rol in, denk bijvoorbeeld aan de AVG (Algemene Verordening Gegevensbescherming), die veel regels stelt aan de privacy van internetgebruikers.

**Onafhankelijke beoordelingen**
Probeer je bij je keuze voor een cloudprovider goed in te lezen en je daarbij vooral te richten op beoordelingen. Reviews van klanten over providers kunnen veel inzicht verschaffen, maar ook de beoordelingen van marktanalisten zijn erg relevant. Onafhankelijke bureaus zoals Experton en Gartner maken bijvoorbeeld elk jaar een review van cloudproviders.

**Transparantie in kosten**
De cloudmarkt kan erg lucratief zijn voor bedrijven. Doordat cloudstructuren bijna oneindig op te schalen zijn, kunnen bedrijven grote marges hanteren. Zoek daarom naar providers die transparant in hun kosten zijn, zodat je weet dat je alleen betaalt voor wat je gebruikt en niet te veel betaalt.

**Open cloudstructuur**
Cloudproviders die een open cloudstructuur hanteren, bieden consumenten de mogelijkheid om op elk moment hun gegevens terug te krijgen. Hierdoor krijg je als klant flexibiliteit en zit je niet vast aan één bepaalde leverancier. Het zijn vaak de grotere bedrijven die een gesloten structuur hebben, waardoor ze het lastiger maken voor andere bedrijven om toe te treden tot de markt.

**Veiligheid en privacy**
Een van de belangrijkste punten is de veiligheid en privacy van je gegevens. De afgelopen tijd is dit een hot-topic onderwerp, waar steeds meer aandacht aan wordt besteed. Zoals eerder is aangehaald heeft het grondgebied van het datacenter daar invloed op, maar een groot deel van de security- en privacyvoorzieningen is afhankelijk van het beleid van de aanbieder zelf. Controleer daarom goed hoe de cloudprovider hiermee omgaat.

<Image src={"in-5-stappen-naar-de-cloud-1.jpeg"} alt={"strategie"} />

## 3. Ontwikkel een stapsgewijze strategie: hoe gaat de migratie eruit zien?
Je [cloudstrategie](https://www.mt.nl/in-6-stappen-de-cloud-in) stel je samen met je cloudprovider en bijvoorbeeld met de [IT-afdeling](https://www.wortell.nl/blogs/vijf-stappen-naar-de-cloud/) van je bedrijf op. Bij het bespreken van deze strategie moet je de evaluaties van stap 1 in gedachten houden. Je moet je eigen wensen, die van je personeel en die van je uiteindelijke klant hierbij in het hoofd houden. De cloud-leverancier kan jou vervolgens adviseren wat de beste optie is.

Zo kan het zijn dat er alleen specifieke applicaties naar de cloud worden gemigreerd, of dat specifieke applicaties juist uit de cloud blijven. In veel industriële bedrijven is het bijvoorbeeld niet nodig dat bepaalde applicaties naar de cloud gaan, omdat deze slechts lokale machines aansturen. Daarnaast kan het migratieproces gefaseerd plaatsvinden of juist in één keer, als een *BigBang*. Ten slotte is ook de keuze voor het type cloud relevant. Public clouds  worden beheerd door grote externe partijen en zijn daardoor goed schaalbaar, goedkoper en erg betrouwbaar. Een private cloud is bedoeld één specifiek bedrijf en is daardoor flexibeler en veiliger. Een hybride cloud combineert de eerdere twee cloudvormen, door je de optie te geven om per bestand danwel de public, danwel de private cloud te gebruiken.

Bovendien is het erg nuttig om de strategie stapsgewijs vorm te geven: wat zijn de concrete stappen die gezet moeten worden om de transitie voor elkaar te krijgen? Ook de volgorde van de projecten en de tijd die deze in beslag gaan nemen (en daarmee de prijs) zijn belangrijk.

## 4. Het plan wordt uitgevoerd: implementatie van de cloudomgeving
Wanneer de cloudstrategie is gemaakt en de cloudomgeving is vormgegeven, zal de omgeving daadwerkelijk geïntegreerd worden. Op dit punt kan en moet je de cloudprovider vertrouwen: je hebt samen een helder plan ontwikkeld, en nu is aan hen de beurt om dit te implementeren.

Wel zijn er een aantal dingen waar je zelf over na moet denken. Wat betekent de cloudimplementatie bijvoorbeeld voor de IT-organisatie van je bedrijf? Er zullen taken verdwijnen (denk aan systeembeheer dat overbodig wordt), maar er zullen ook functies bijkomen. Daarnaast moet de nieuwe omgeving begrepen worden door werknemers en door klanten, voor zover zij hiermee te maken krijgen. Het kan bijvoorbeeld zo zijn dat je je privacy- of securityvoorwaarden zult moeten aanpassen.

## 5. Evaluatie van de migratie: constante doorontwikkeling
De migratie is gelukt! Nu is het belangrijk om te blijven evalueren of de cloudomgeving aansluit op de behoeften van je organisatie. Stilstand staat op het internet namelijk gelijk aan achteruitgang. Je kunt er voor kiezen om elk kwartaal met personeel (of eventueel klanten) en de cloudprovider te overleggen hoe het er voor staat met de omgeving. Voldoet deze nog wel aan de eisen? Of zijn er misschien nieuwe ontwikkelingen en innovaties op de cloudmarkt? Processen moeten geoptimaliseerd blijven worden en moeten worden aangepast aan de recentste ontwikkelingen op cloudgebied. De markt van cloud computing blijft in beweging, en jij moet meebewegen.



*Dit artikel is met passie geschreven door Bytecode, een jonge en moderne web agency. Wij laten jou graag zien hoe je de kracht van het internet kunt gebruiken om alles uit jezelf te halen. Dit doen we door bijvoorbeeld dit artikel te schrijven, maar ook door deze inzichten in onze werkzaamheden te verwerken.*

*Wil je meer over ons weten of kunnen we misschien iets voor je betekenen? [Neem gerust contact met ons op](https://bytecode.nl/contact)  of kom een keer langs op de koffie!*

