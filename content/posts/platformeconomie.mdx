---
id: 24
title: 'Naar de markt of marktplaats.nl? De economische waarde van online platforms'
description: 'Tinder, Marktplaats en Thuisbezorgd.nl, online platforms die vraag en aanbod digitaal samenbrengen en daarnaast ons leven een stukje makkelijker maken ;) Wat zijn online platforms, hoe start je een succesvol platform en waarom zijn deze platforms zó belangrijk voor de economie?'
posted_on: '30 juni 2020'
slug: 'platform-economie-en-waarde-online-start-ups'
article_image_url: 'platformeconomie-1.jpeg'
author_name: 'Suzanne de Vries'
author_role: 'Marketing & Communicatie'
author_image_url: 'suzanne.png'
category_name: 'Platforms'
category_slug: 'Platforms'
reading_time: 6
article_intro: 'Sommigen zullen het zich nog herinneren: de tijd zonder internet of mobiele telefoon. Feiten opzoeken in een enceclopedie, met een papieren kaart de weg zoeken in de auto, "Amazon" was nog gewoon een rivier... Ik niet: ik ben van de generatie die opgroeide terwijl het internet zich ontwikkelde. In mijn geboortejaar was net het online bankieren opgezet en rond mijn negende jaar begonnen de socialmediakanalen, zoals Hyves en Facebook, aan hun groeispurt. Tegenwoordig kunnen we ons bijna geen leven meer voorstellen zonder onze iPhone, ons Instagram-account of Whatsapp.'
---
import Image from './Image'

Vandaag de dag worden steeds meer apps ontwikkeld die een sneller en gemakkelijker alternatief bieden voor de gang van zaken "zoals ze vroeger gingen". Denk hierbij aan Marktplaats, waarmee we onze spullen met een paar klikken doorverkopen. Briefjes met foto's ophangen bij de lokale supermarkt is hiermee verleden tijd. Denk ook aan Tinder, waarmee het vinden van een potentiële partner binnen handbereik is.

In dit artikel bespreek ik wat online platforms zijn, hoe ze gerelateerd zijn aan voornamelijk start-ups en waarom deze platforms zo belangrijk zijn voor de economie. Ook behandel ik kort het opzetten van een succesvol platform.

[bron header afbeelding](https://www.wallpaperflare.com/social-media-apps-icons-on-phone-technology-internet-computer-icon-wallpaper-wowfy)

## Wat is een online platform?
Ik ben er bijna zeker van dat je wel eens online eten besteld hebt. Bij Thuisbezorgd bijvoorbeeld. Je hebt geen zin of tijd om te koken of uit eten te gaan, dus met een paar klikken en een half uurtje wachten staat iemand met een stomende maaltijd voor de deur.

Op een online platform worden vraag en aanbod digitaal bij elkaar gebracht. Zo ontstaat er een 'match' of overeenstemming tussen de wensen van de vrager en het aanbod van de aanbieder. Er begint dus als het ware een digitale markt, waarin verschillende betrokkenen met elkaar in contact gebracht worden.

Een zakelijke uitleg van een digitaal platform klinkt misschien niet zo interessant, maar online tools hebben een hele grote invloed op ons dagelijks leven. Door de wereldwijde digitalisering worden digitale platformen namelijk een steeds groter en belangrijker onderdeel van de economie. Het economisch bureau van ING voorspelt dat online platforms steeds meer [impact](https://www.werf-en.nl/zo-ziet-de-kluseconomie-in-nederland-eruit-overzicht-van-bijna-alle-platforms/) zullen gaan hebben: 20 tot zelfs 70 procent van de 'flexbranche' kan in de toekomst overgenomen worden. De digitalisering biedt veel [kansen](https://www.mkb.nl/sites/default/files/brochure_platformeconomie-nl_def.pdf). Een digitaal platform werkt optimaal met veel gebruikers, die ook allemaal extra data aanleveren. Op basis van deze kennis kan het platform continu verbeterd worden, met steeds betere dienstverlening tot gevolg.

Bij Bytecode zijn we erg enthousiast over nieuwe digitale platforms en dragen we aan veel mooie projecten bij. Momenteel werken wij samen met de start-up [Youngpwr](https://www.youngpwr.nl/), een online platform waar jonge ondernemers een podium krijgen en werk kunnen vinden dat echt op ze aansluit. Binnenkort plaatsen we een case over Youngpwr op onze website. *Stay tuned!*

<Image src={"platformeconomie-2.jpg"} alt={"Thuisbezorgd"} />

[bron afbeelding](https://www.flickr.com/photos/snacknieuws/39874770262)

## Online platforms groeien niet aan bomen
Veel van de initiatieven voor platforms komen van start-ups: jonge bedrijven met een oplossing voor een bestaand probleem. Om terug te komen op ons eerdere voorbeeld: Thuisbezorgd is gestart vanuit het [probleem](https://en.wikipedia.org/wiki/Just_Eat_Takeaway) dat niet alle menukaarten van restaurants makkelijk online te vinden waren. Door middel van marktvalidatie en onderzoek wordt naar een zogenaamde ['MVP'](https://en.wikipedia.org/wiki/Startup_company#Startup_actions) toegewerkt, die wederom met gebruikers getest kan worden. Een MVP is een allereerste bruikbare versie van het uiteindelijke product.

Het bekendste kenmerk van een start-up is dat het bedrijf pas recentelijk is opgestart. Maar, nog belangrijker dan dat, is het kenmerk dat start-ups de mogelijkheid hebben om te groeien en snel op te schalen. Een start-up gericht op digitalisering is extra [ongeremd door beperkingen](https://www.forbes.com/sites/natalierobehmed/2013/12/16/what-is-a-startup/#d65f83640440). Vaak hebben start-ups nog geen goed uitgewerkt "business model", nog weinig werknemers en een onaf product. Ook in deze factoren zit echter veel [potentie om te groeien](https://www.feedough.com/what-is-startup/).


## De waarde van start-up platforms voor de economie
Zoals hierboven beschreven is de platformeconomie voornamelijk gericht op het samenbrengen van een bepaalde vraag en aanbod in een digitale markt. Omdat steeds meer start-ups zich (gedeeltelijk) focussen op het ontwikkelen van een online platform, groeit de digitale markt snel.

Doordat online platforms vaak beter in staat zijn om de wensen en feedback van gebruikers in kaart te brengen dan fysieke winkels, verbetert de dienstverlening en groeit het succes van platform-start-ups. Onderdelen van deze betere dienstverlening, die lastig aan te bieden zijn zonder online platform, zijn transparantie over beoordelingen en prijzen en 24/7 service. Als klanten tevreden zijn zullen ze [sneller of vaker geld uitgeven of het platform met anderen delen](https://www.mkb.nl/sites/default/files/brochure_platformeconomie-nl_def.pdf). Daarnaast zijn er natuurlijk veel [mogelijkheden](https://home.kpmg/nl/nl/home/topics/platform-economy.html) om maatschappelijke thema's, zoals mobiliteit of de ouderenzorg, met behulp van digitale platformen te ondersteunen.

Met behulp van een platform kunnen start-ups sneller en makkelijker [onderdeel worden van nieuwe markten](https://home.kpmg/nl/nl/home/topics/platform-economy.html). Ook kunnen ze andere partijen laten delen in de innovatie, gebruikers betrekken bij deze innovatie, en de diensten en producten integreren. Een ander economisch voordeel is de schaalbaarheid: [de extra kosten bij een nieuwe gebruiker zijn praktisch nul](https://www.consultancy.nl/nieuws/23537/belangrijke-kenmerken-van-succesvolle-digitale-platformen), in tegenstelling tot bij "traditionele" bedrijven. Hierdoor kunnen online platforms snel groeien. Uiteindelijk kunnen de vaste lasten over een steeds grotere groep gebruikers worden verdeeld, waardoor kosten kunnen dalen en de marktpositie steeds verbetert.

Als laatste zijn online platforms belangrijk voor het wegnemen van inefficiënties in de markt en het voorkomen van problemen. Een voorbeeld is een gebrek aan vertrouwen tussen twee partijen, waardoor het platform zelfs kan falen. Het [doel](https://dutchitchannel.nl/612528/dutch-transformation-platform-economy-paper-kpmg.pdf) van online platforms is daarom vaak om vertrouwen en transparantie te verhogen, terwijl de kosten van interactie en transacties lager worden.

Een belangrijke afweging die vaak besproken wordt is gericht op [privacy](https://dutchitchannel.nl/612528/dutch-transformation-platform-economy-paper-kpmg.pdf). Hoeveel data mag een bedrijf van een gebruiker vragen en op welke manier wordt zulke data opgeslagen en verwerkt? Een online omgeving maakt het veel lastiger voor gebruikers om invloed hierop te houden. Bedrijven kunnen bijvoorbeeld op basis van persoonlijke data verschillende prijzen hanteren en daarmee discrimineren. Het is daarom erg [belangrijk](https://home.kpmg/nl/nl/home/topics/platform-economy.html) dat er duidelijke regels komen die beschrijven welk gebruik van data wel en niet is toegestaan, of dat huidige regels worden aangepast aan het toenemende aantal digitale platformen in de economie.

<Image src={"platformeconomie-3.jpg"} alt={"Uber"} />

[bron afbeelding](https://www.flickr.com/photos/stockcatalog/40834812504)

## Hoe komt het dat ik bekend ben met thuisbezorgd.nl?
Een groot deel van de start-ups strandt helaas in de opstartfase; slechts een klein deel groeit uit tot bekende bedrijven, waarvan ik hierboven al een aantal genoemd heb. Welke factoren zorgen ervoor dat een start-up niet strandt? Een enorm aantal internetartikelen geeft een eigen antwoord op deze vraag. "11 tips om het succes van je start-up te vergroten", "van start-up naar winstgevend bedrijf".. In deze wirwar van informatie is het lastig om een consistent beeld te schetsen van de beste strategie. Daarnaast is elke start-up anders. Hieronder beschrijf ik wat punten die in ieder geval belangrijk zijn en die vaak onderschreven worden.

Over het algemeen [overleven](https://www.dezaak.nl/837/overleeft-jouw-start-up-de-eerste-vijf-jaar.htm) de start-ups die vanuit een passie en talent zijn ontstaan en waarbij kennis en leergierigheid voorop staan. Onderzoek naar de doelgroep en de wensen van deze doelgroep is hierbij essentieel. Het is echter ook belangrijk dat de waarheid niet vermeden wordt: hindernissen moeten overwonnen worden en een te specifiek doel kan ook de beste start-up de das om doen.

> We must learn what customers really want, not what they say they want or what we think they should want.

*- Eric Ries (The Lean Startup)*

Naast onderzoek over de gebruikersgroep kan ook bijvoorbeeld ["A/B testing"](https://fourminutebooks.com/the-lean-startup-summary/) worden ingezet om te ontdekken welke features gewaardeerd worden in het product en welke minder. Door twee versies van het product te testen met evenveel gebruikers komt dit aan het licht.

Als laatste is het natuurlijk belangrijk om gedreven te zijn over het idee, met passie hieraan te werken, en duidelijke doelen te stellen die zo realistisch mogelijk zijn. Hiervoor is onderzoek wederom erg belangrijk.

## Concluderend
Tegenwoordig domineren start-ups de markt met hun nieuwe online platforms. Door vraag en aanbod samen te brengen trekken ze veel gebruikers aan, waarvan data gebruikt wordt voor aanpassingen en verbeteringen. De schaalbaarheid en potentie om te groeien van start-ups wordt daarnaast extra ondersteund door het gebrek aan beperkingen die een online platform met zich meebrengt. Online platforms hebben vaak een betere dienstverlening in tegenstelling tot "traditionele" platforms of bedrijven. Dit zorgt voor meer klanten, die meer geld uitgeven en het platform met meer anderen delen. Daarnaast nemen online platforms inefficienties in de markt weg en zorgen ze voor meer transparantie. Helaas worden niet alle online platforms door start-ups een succes, maar met onder andere marktonderzoek worden kansen vergroot.


## Samenwerken?
Heb je zelf een idee voor een mooi project, zoals een platform of mobiele app? Wil je graag jouw start-up van de grond krijgen, maar heb je hier hulp bij nodig? Samen kunnen we veelvoorkomende struikelblokken uit de weg gaan, om met onze ervaring jouw visie werkelijkheid te maken. Neem [contact](https://bytecode.nl/contact) met ons op om de mogelijke samenwerking te bespreken.

## Bytecast
Zoals ook in dit artikel omschreven is marktonderzoek essentieel voor het starten van een bedrijf. Nieuwsgierig geworden en/of wil je meer weten? Beluister dan aflevering 2 van onze podcast; de Bytecast. In deze aflevering bespreken Thomas en Luciano de waarde van onderzoek voor bedrijven.
Of beluister alle afleveringen [hier](https://open.spotify.com/show/10XnGEfRsSKMdUDc2IsUhW).

<iframe src="https://open.spotify.com/embed-podcast/episode/2OfROJKGE9ji1tJtZb2dJo" width="100%" height="232" frameborder="0" allowtransparency="true" allow="encrypted-media"></iframe>
