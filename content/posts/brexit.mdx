---
id: 14
title: 'Welke invloed zal de Brexit hebben op de IT-wereld?'
description: 'Iemand die de afgelopen vier jaar ook maar één keer de krant heeft gelezen, het journaal heeft gezien of zijn of haar Facebookfeed heeft doorgescrold, zal er geheid van gehoord hebben: de Brexit. Wat zijn de implicaties voor de software sector?'
keywords: 'Brexit software'
posted_on: '12 februari 2020'
slug: 'brexit software gevolgen'
article_image_url: 'brexit.jpg'
author_name: 'Thomas Bodlaender'
author_role: 'Online Marketeer'
author_image_url: 'thomas.jpeg'
category_name: 'Technologie'
category_slug: 'technologie'
reading_time: 6
---

import Image from './Image'

Iemand die de afgelopen vier jaar ook maar één keer de krant heeft gelezen, het journaal heeft gezien of zijn of haar Facebookfeed heeft doorgescrold, zal er geheid van gehoord hebben: de Brexit. Speculaties over de gevolgen van de EU-exit van Groot-Brittanië hebben het nieuws de afgelopen jaren gedomineerd. De Brexit zal waarschijnlijk veel verschillende sectoren raken. Wij zijn altijd geïnteresseerd in de technische kant, en daarom kijken we in dit artikel naar de gevolgen van de Brexit op de IT-sector.

## Wat is er nu eigenlijk besloten?
Voordat we kunnen inzoomen op de tech sector, is het eerst van belang om te begrijpen wat de Brexit zelf inhoudt. Na jarenlange onderhandelingen over de Brexit, heeft de klinkende overwinning van Labour bij de afgelopen Britse verkiezingen eindelijk voor duidelijkheid gezorgd: de Brexit komt er écht. Op 31 januari 2020 heeft Groot-Brittannië de Europese Unie verlaten. In eerste instantie zullen we hier echter nog niet veel van merken.

Op 1 februari is de transitieperiode ingegaan. Tijdens deze transitie hebben de Britten geen zeggenschap meer in de EU, maar blijven alle handelsafspraken nog wel van kracht. Zo blijven de Britten nog gewoon onderdeel van de interne markt en de douane-unie. Deze periode loopt tot 31 december 2020, en kan eventueel verlengd worden.

Het idee is dat tijdens deze tussenperiode een vervanging wordt ontwikkeld voor de huidige relatie tussen Groot-Brittannië en de EU. Vanaf dan zullen de partijen écht op eigen benen moeten gaan staan.

Voor alle effecten van de Brexit geldt dat ze tenietgedaan kunnen worden door wetgeving en verdragen die ontstaan tijdens de transitiefase. Ook al blijft het vooral speculeren over de gevolgen, er zijn zeker al een aantal gevolgen waarvan we vrij zeker kunnen zeggen dat ze op gaan treden.

## Het doorgeven van persoonsgegevens
Het grootste gevolg van de Brexit op de techsector heeft te maken met persoonsgegevens. Op EU-lidstaten is de Algemene Verordening Gegevensbescherming van toepassing. Hierdoor kunnen persoonsgegevens doorgegeven worden tussen de EU en Groot-Britannië. Wanneer de Brexit van kracht gaat, wordt het Verenigd Koninkrijk een 'derde land' en krijgt het dezelfde status als bijvoorbeeld India en Congo. Daardoor mag data van EU-burgers niet meer op servers in Groot-Britannië opgeslagen worden, en andersom.

Dit heeft als gevolg dat Britse bedrijven die zich richten op de Europese markt, en Europese bedrijven die hun servers in het Verenigd Koninkrijk hebben staan, hun klantgegevens moeten verhuizen naar de Europese Unie. Voor IT-bedrijven die afhankelijk zijn van de doorgifte van persoonsgegevens naar het Verenigd Koninkrijk kan dit ingrijpende gevolgen hebben. Een mogelijke oplossing hiervoor is een adequaatheidsbesluit. Deze beslissing kan worden genomen door de Europese Commissie en zorgt ervoor dat het toegestaan wordt om gegevens uit te wisselen tussen EU-landen en derde landen. Dit besluit kan alleen genomen worden wanneer een derde land een voldoende niveau van bescherming van persoonsgegevens biedt, door middel van nationale wetgeving of internationale verplichtingen. Om hieraan te voldoen zal Groot-Britannië zeer waarschijnlijk nationale wetgeving moeten implementeren die de AVG reflecteert.

Een minder waarschijnlijke mogelijkheid is dat de Britten ervoor kiezen om terug te gaan naar de Data Protection Act 1998, die voor het introduceren van de AVG werd gebruikt. Dit kan het nemen van een adequaatheidsbesluit, en daarmee het uitwisselen van persoonsgegevens, een stuk ingewikkelder maken. De AVG-wetgeving zal een van de belangrijke onderhandelpunten van de transitiefase worden. Dit houden we dus scherp in de gaten.

<Image src={"flags.jpg"} alt={"Flags of the EU"} />

## De uittocht van talent
Dat het de komende tijd een stuk lastiger zal worden om het Verenigd Koninkrijk binnen te komen of te verlaten, staat vast. Het feit dat de immigratie naar het Verenigd Koninkrijk vanuit de EU tussen 2012 en 2015 verdubbeld is, impliceert dat (een deel) van de Britse IT-industrie afhankelijk was van een constante importstroom van Europese talenten. Binnen de Britse tech industrie was de afgelopen jaren al veel vraag naar IT-talent, en deze vraag zal dus alleen maar toenemen. Jonge mensen die in de IT-industrie werken zullen voortaan echter betere carrièreperspectieven binnen de EU zien dan in het geïsoleerde Groot-Brittanië. Deze talenten zullen dus veel minder vaak naar het Verenigd Koninkrijk vertrekken, sterker nog: de kans is groot dat een aantal Britse talenten naar EU-lidstaten zal vertrekken.

Dit alles zal zeer negatieve gevolgen voor de Britse techwereld hebben, maar biedt tegelijkertijd een enorme kans voor EU-lidstaten. Europese bedrijven hebben een namelijk een grote talentenpool en kunnen daardoor makkelijker doorgroeien. Er liggen derhalve veel kansen op de markt.

## Vertraging van ontwikkeling
Een ander gevolg van de Brexit is dat de ontwikkeling van innovatie binnen de IT-wereld zal vertragen. De samenwerking tussen Engeland en de EU zal geheid afnemen, waardoor het meer geld zal kosten om innovatieve samenwerkingen op te zetten, terwijl dit soort samenwerkingen juist erg belangrijk is voor technologische vooruitgang. Dit is dus niet alleen een negatief gevolg voor Britse bedrijven en consumenten, maar voor consumenten wereldwijd.

## Meer investeringen
Zoals eerder beschreven, is de kans aanwezig dat Britse talenten sneller naar EU-landen gaan, zoals Nederland. Maar naast de talenten, bestaat de kans ook dat voortaan structureel meer investeringen naar Nederland gaan. Zo stelt de Rabobank dat Nederland goed gepositioneerd is om het Britse gat van de ICT-wereld te dichten, als nieuw ICT-centrum van Europa. "Nederland is namelijk een logische en relatief aantrekkelijke toegangspoort tot Europa, mede dankzij Rotterdam als de grootste haven van Europa, Schiphol als kwalitatief hoogwaardige internationale ‘hub’, een kwalitatief goede (ict) infrastructuur, een gunstige geografische ligging binnen Europa en een hoogopgeleide beroepsbevolking die zijn talen spreekt." Gegevens van The Netherlands Foreign Investment Agency laten zien dat een aantal grote IT-bedrijven daadwerkelijk al vertrokken is naar ons kikkerlandje. Goed nieuws voor Nederland dus.

## Dus, wat verandert er nou?
Elke medaille heeft zijn keerzijde. Dat zien we terug bij de Brexit, die voor de IT-industrie zowel positieve als negatieve gevolgen zal hebben voor Nederlandse bedrijven. Het doorgeven van persoonsgegevens kan een werkelijk probleem vormen voor internationale bedrijven, in de EU, maar vooral in Groot-Brittanië zelf. De uittocht van talent heeft nare gevolgen voor Britse bedrijven, maar zou voor de Europese technologiebedrijven juist goed uit kunnen pakken. De vertraging van innovatie heeft daarentegen voor niemand positieve gevolgen. Tenslotte biedt de Brexit een kans voor Nederland om meer investeringen binnen te halen, en een nog grotere speler in de IT-wereld te worden.

De Brexit blijft een enorm ingewikkeld en langdradig proces. Dat betekent dat er nog veel kan veranderen de komende maanden en jaren. Mocht dit grote gevolgen voor de IT-wereld hebben, dan zijn wij er in ieder geval weer bij om je op de hoogte te houden.

## Bronnen
1. https://ictrecht.nl/2019/02/12/wat-gaat-de-brexit-voor-uw-it-bedrijf-betekenen/
2. https://www.nrc.nl/nieuws/2019/12/19/brexit-deel-2-hoe-snel-kan-dat-gaan-a3984484
3. https://www.aca-it.nl/nieuws/impact-brexit-ict-branche
4. https://home.kpmg/nl/nl/home/topics/brexit-gevolgen-en-scenarios.html
5. https://www.computable.nl/artikel/nieuws/carriere/5787646/250449/brexit-biedt-kansen-voor-nederlandse-ict-branche.html
6. https://cio.nl/markttrends/93830-brexit-desastreuse-gevolgen-voor-de-it-markt
7. https://www.businessinsider.nl/brexit-no-deal-gevolgen-nederland-bedrijven/
8. https://www.forbes.com/sites/gartnergroup/2016/09/02/how-much-will-brexit-impact-it/
9. https://www.nortonrosefulbright.com/en/knowledge/publications/b5c7b5cc/impact-of-brexit-on-technology-and-innovation
10. https://ictrecht.nl/2018/10/09/naar-welke-landen-mag-u-persoonsgegevens-versturen/
11. https://www.agconnect.nl/artikel/brexit-brengt-ook-it-bedrijven-naar-nederland
12. https://investinholland.com/news/more-brexit-impacted-companies-choose-the-netherlands-due-to-ongoing-uncertainty/
13. https://www.werf-en.nl/brexit-goed-voor-technieksector/
14. https://www.emerce.nl/wire/impact-brexit-tech-industrie
15. https://www.customertalk.nl/nieuws/de-brexit-heeft-ook-vergaande-gevolgen-voor-digitaal-verkeer/
16. https://www.channelweb.nl/artikel/nieuws/loopbaan/5787646/5226433/brexit-biedt-kansen-voor-nederlandse-ict-branche.html
