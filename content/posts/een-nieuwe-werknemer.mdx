---
id: 3
title: 'Een nieuwe werknemer!'
description: 'Bytecode heeft er een nieuwe werknemer bij! Weliswaar geen topvoetballer zoals Virgil van Dijk, maar wel een topper van een programmeur genaamd Julian van Dijk.'
keywords: 'julian van dijk werknemer bytecode'
subtitle: ''
posted_on: '12 juli 2019'
slug: 'een-nieuwe-werknemer'
article_image_url: 'een-nieuwe-werknemer.jpg'
summary: 'Bytecode heeft er een nieuwe werknemer bij! Weliswaar geen topvoetballer zoals Virgil van Dijk, maar wel een topper van een programmeur genaamd Julian van Dijk.'
author_name: 'Julian van Dijk'
author_role: 'Full-stack developer'
author_image_url: 'julian.jpeg'
catergory_name: 'Team'
category_slug: 'team'
reading_time: 2
---

Bytecode heeft er een nieuwe werknemer bij! Weliswaar geen topvoetballer zoals Virgil van Dijk, maar wel een topper van een programmeur genaamd Julian van Dijk. Omdat Julian nieuw is, leek het ons leuk om wat meer over hem te vertellen.

Wat zegt Julian eigenlijk over zichzelf?

## Werken bij Bytecode

Sinds kort hebben wij een blog en het leek mij leuk om een stukje te schrijven over hoe het is om bij Bytecode te werken. Dit werd goed ontvangen en hier ben ik dan ook. Nu kan ik natuurlijk moeilijk over mijn werk gaan praten als je mij als persoon nog niet kent.

#### Over mijzelf

Laten we dan maar meteen beginnen: ik ben Julian, 20 jaar en (op dit moment) de nieuwste werknemer bij Bytecode. Samen met de twee 'grote bazen' werk ik aan de software ontwikkeling kant van het bedrijf. Dit doe ik naast mijn studie: Computer Science and Engineering aan de TU Delft. Ik bied daarom alvast mijn excuses aan als er soms een Engelse term doorheen schiet, de studie is namelijk grotendeels in het Engels wat er soms voor zorgt dat je al snel naar de niet-nederlandse termen grijpt. Voor software ontwikkeling maakt dit natuurlijk niet uit, daar is de voertaal Engels.

#### Over mijn werk

Sinds ik bij Bytecode werk heb ik al veel geleerd. Ik begon bij hetgeen waar iedereen aan begint (of hoort te beginnen): de workflow. Er worden tools gebruikt waar nodig. Wat heel handig is, maar je moet toch even 10 minuten nemen om alle namen uit je hoofd te leren. Dat doe je natuurlijk eenmalig en daarom kan ik ook zeggen dat ik nog nooit zo snel was ingewerkt in een bedrijf. Na het opzetten van de tools kon ik meteen aan de slag met mijn eerste taak: het contact form verbeteren van de site. Dit ging zeer rap wat mij overigens meteen een goed gevoel gaf over deze baan.

Zeer fijn zijn ook de mensen die er werken. We zijn niet zozeer collega's als dat we vrienden zijn. Dat helpt erg met de communicatie en als je het ergens niet mee eens bent kan je het lekker snel bespreken met elkaar. Zelf heb ik vaak gewerkt bij bedrijven waar het niet zo was en dat gaf vaak organisatorische problemen. Dus werken in dit team is voor mij zeer vernieuwend en erg fijn voor de "nieuweling" onder de veteranen.

Op dit moment werk ik aan een android applicatie. Iets wat ik nog nooit gedaan had voordat ik bij Bytecode kwam. De development gaat gelukkig (grotendeels) vlekkenloos, en tegelijker tijd leer ik steeds meer over anroid development. Ik kijk uit naar de volgende projecten die ik voorgeschoteld ga krijgen, het gaat hoe dan ook alleen maar leuker worden!
