---
id: 6
title: ' Wéér een nieuw teamlid!'
description: 'Bytecode heeft een nieuw teamlid | Lees hier alles over onze nieuwe aanwinst, van haar werkzaamheden tot aan onbelangrijke feitjes'
posted_on: '8 oktober 2019'
slug: 'weer-een-nieuw-teamlid'
article_image_url: 'weer-een-nieuw-teamlid.jpeg'
author_name: 'Robin van Zeelst'
author_role: 'Online Marketeer'
author_image_url: 'robin.jpeg'
category_name: 'Team'
category_slug: 'Team'
reading_time: 2
article_intro: "Bytecode blijft groeien en heeft er wéér een nieuw teamlid bij! Deze bedrijfsfeut staat bekend onder de naam Robin van Zeelst. Als we het internet mogen geloven, gaat de naam 'Robin' gepaard met de beschrijving 'briljant'. Dit is dan ook te zien aan de Robin’s die we door de eeuwen heen tegengekomen zijn. Als je een echte ‘How I met your mother’ fan bent, ben je vast bekend met Robin Scherbatsky: een whisky drinkende en sigaar rokende vrouw, met ook nog eens een rijk verleden als popster. Of wat dacht je van de robot van Bassie en Adriaan, die voor altijd in onze jeugdherinneringen blijft voortleven? Het heldhaftige hulpje van Batman? En tot slot misschien wel de bekendste... Robin Hood! Volgens de middeleeuwse legendes stal hij het geld van de rijken en gaf dit aan de armen. Wat een held!"
---

## Wie ben ik?

Na deze post hoop ik een stuk minder mysterieus te zijn dan bovengenoemde Robin's. Laten we beginnen.

Ik ben Robin, 22 jaar oud en daarmee (tijdelijk) de oudste teamlid bij Bytecode. Verder ben ik derdejaars Bedrijfskunde studente aan de Erasmus Universiteit Rotterdam en doe ik aan hockey met een stockey. Binnen Bytecode werk ik aan marketing-gerelateerde zaken. Zo schrijf ik content, beheer ik de Instagram en zal ik jullie in de toekomst voorzien van een mooie Bytecode nieuwsbrief!

Als laatste nog drie totaal niet nuttige, onbelangrijke, maar misschien wel leuke feitjes over mij: ik hou van Desperados, mijn favoriete maaltijd is bami en ik heb een haat-liefde verhouding met de zee. Zo hou ik van surfen en bootjes varen, maar kijk ik teveel documentaires over haaien om niet niet bang te zijn dat er eentje onder mij zwemt.

Wat kunnen jullie van mij verwachten?

Zoals ik hierboven al benoemde zal mijn grootste taak binnen Bytecode het schrijven van de content zijn. Dit zijn zowel onze blogposts, als de Instagram posts. Verder zal ik mij bezighouden met de toekomstige nieuwsbrief. Deze zal eerder verschijnen dan je waarschijnlijk denkt!

In de paar weken dat ik bij Bytecode werk, heb ik al super veel geleerd. Door de open sfeer is geen vraag te gek! Daarnaast is mij vanaf dag één op het hart gedrukt dat zelfontwikkeling hoog in het vaandel staat. Het werk dat ik verricht is super vrij door het hoge vertrouwen in elkaar. Ik kijk er naar uit mooie dingen neer te zetten met het Bytecode team!
